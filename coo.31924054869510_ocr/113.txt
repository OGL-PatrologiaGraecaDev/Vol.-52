493
νοῦ, νῦν μὲν ὼς σινδόνος καθαρᾶς καὶ διαυγοῦς ὑπὲρ
κεφαλῆς ἡπλωμένου, νῦν δὲ ὼς λειμῶνος πολυανθοῦς
ποικιλλομένου, καὶ τὸν αὐτοῦ φαίνοντος στέφανον;
Οὐδὲ γάρ οὕτως ἡδὺ λειμῶνα ίδεῖν ἐν ἡμέρᾳ, ὡς ἡδὺ
καὶ τερπνὸν οὐρανὸν ἰδεῖν ἐν νυκτὶ μυρίοις ἀνθεσι τοῖς
τῶν ἀστέρων πανταχόθεν κατεστεμμένον , ἄνθεσιν
οὐδέποτε μαραινομένοις, ἀλλ’ ἀκραιφνὲς ἀεὶ τὸ οἰκεῖον
κάλλος ἐπιδεικνυμένοις. Τί δέ αὐτοῦ ἡδύτερον, ὅταν
τῆς νυκτὸς ἀπελθούσης, καὶ μηδέπω τῆς ἀκτῖνος ἀν-
ισχούσης, καθάπερ κροκωτῷ τινι πέπλῳ τοῖς προοι-
μίοις τῆς ἀνατολῆς τοῦ ἡλίου φοινισσόμενος καλλω-
πίξηταις τί δὲ ἡλίου γένοιτ’ ἂν ῶραιότερον θέαμα
ἀνίσχοντος ὐπὸ τὴν έω, καὶ μικρᾷ καιροῦ ῥοπῇ πᾶ-
σαν μὲν γῆν, πᾶσαν δὲ θάλασσαν, πᾶν δὲ ὅρος καὶ
νάπας καὶ βουνοὺς, πάντα δέ οὐρανὸν ταῖς τῶν ἀκτί-
νων καταλάμποντος βολαῖς, καὶ τῆς νυκτὸς τὸ περι⁹
ϐόλαιον ἀπαμφιεννύντος τῶν ὁρωμένων, καὶ γυμνά
πάντα πρὸ τῶν ὀφθαλμῶν δεικνύντος ἡμῖν; Πῶς ἄν
τις αὐτοῦ ἐκπλαγείη τοὺς δρόμους, τὴν εὐταξίαν, τὴν
ἐν τοσαύταις ἐτῶν περιόδοις ἀπαράλλακτον καὶ ἀνε μ-
πόδιστον διακονίαν, τὸ κάλλος αὑτοῦ τὸ διηνεκῶς
ἀκμάζον, τὴν λαμπηδόνα , τὴν φαιδρότητα, τὴν κατ
θαρότητα, τὴν τοσούτοις ὁμιλοῦσαν σώμασι, καὶ μη-
δαμοῦ μολυνομένην; Πρὸς δέ τούτοις, τὴν χρείαν τὴν
ἄφατον, τὴν ἐν σπέρμασι, τὴν ἐν φυτοῖς, καὶ ἐν σώ-
μασιν ἀνθρώπων, τετραπόδων, ἰχθύων, ἀέρων, λίθων,
βοτανῶν, τὴν ἐν γῇ, τὴν ἐν θαλάσσῃ, τὴν ἐν ἀέρι,
τὴν ἐν πᾶσιν ἁπλῶς τοῖς όρωμένοις; Πάντα γὰρ
αὐτοῦ δεῖται καὶ ἀπολαύει τῆς χρείας, καὶ ἀμείνω
γίνεται ταύτης μετέχοντα, οὐ σώματα δὲ μόνον, οὐδέ
φυτά, ἀ)λά καὶ ὐδατα, καὶ λίμναι, καὶ πηγαὶ, καὶ
ποταμοὶ, καὶ αὐτὴ τοῦ ἀέρος ἡ φύσις λεπτυνομένη
καὶ καθαιρομένη καὶ διειδεστέρα γινομένη. Διά δὴ
τοῦτο καὶ ό ψαλμῳδὸς τὸ κάλλος αὐτοῦ παραδηλῶσαι
βουλόμενος, τὸ διηνεκῶς φαιδρὸν, τὴν ἀκμάζουσαν
ὥραν, τὸ μηδέποτε διαπῖπτον ἀνθος, [479] τὴν εὐ-
πρέπειαν , τὴν εὐμορφίαν, τὴν ἀπαραπόδιστον δια-
κονίαν, οὐτω πως ἔλεγεν· Ἐν τῷ ἡλίῳ ἔθετο τὸ
σκήνωμα αὑτοῦ, τοῦτ’ ἔστιν, ἐν αὐτοῖς τοῖς οὐρα-
νοῖςο τοῦτο, σκήνωμα Θεοῦ λέγων, αίνίττεται.· Καὶ
αὐτὸς ὡς νυμφίος ἐκπορευόμενος ἐκ παστοῦ αι’)-
τοῦ. Εἶτα καὶ τὸ εὔκολον τῆς διακονίας αὐτοῦ δηλῶν
ἐπήγαγεν, Ἀγαλλιὰσεται ὡς γίγας δραμεῖν ὁδὸν
αὐτοῦ. Εἶτα τὸ διαρκὲς καὶ ἀποχρῶν τῇ οἰκουμένῃ
πάσῃ, Ἀπ’ ἄκρου τοῦ οὐρανοῦ ἠ ἔξοδος αὑτοῦ,
καί τὸ κατάντημα αὐτοῦ ἕως ἄκρου τοῦ οὐρανοῦ.
Εἶτα τὸ πᾶσι χρήσιμον καὶ ὠφέλιμον, Καὶ οὐκ ἔστιν
ὃς ἁποκρυὸήσεται τῆς θέρμης αὐτοῦ. Ἔξεστιν,
εί μὴ ἀπέκαμες, μαθεῖν αὐτοῦ τὴν πρόνοιαν καὶ ἐτέν
ρωθεν · ἀπὸ τῶν νεφῶν, ἀπὸ τῶν ὡρῶν , ἀπὸ τῶν
τροπῶν, ἀπὸ τῶν ἀνέμων, ἀπὸ τῆς θαλάσσης καὶ τῶν
ἐν αὐτῇ ποικίλων γενῶν, ἀπὸ τῆς γῆς καὶ¹ τῶν ἐν αὐτῇ
τετραπόδων, ἑρπετῶν, πτηνῶν τῶν ἀεροπόρων, τῶν
χερσαίων, ἀπὸ τῶν ἀμφιϐίων τῶν ἐν λίμναις καὶ πη-
γαῖς καὶ ποταμοῖς, ἀπὸ τῆς οἰκουμένης, ἀπὸ τῆς
ἀοικήτου, ἀπὸ τῶν φυομένων σπερμάτων, δένδρων.
βοτανῶν, φυτῶν ἐν ταῖς ἐρήμοις, ἐν ταῖς οὐκ ἐρὴ-
μοις, ἀπὸ τῶν βλαστανόντων ἐν πεδίοις, ἐν φάραγξιν,
ἐν ὄρεσιν, ἐν νάπαις, ἀπὸ τῶν αὐτομάτως φυομένων,
ἀπὸ τῶν μετά πόνου καὶ γεωργίας, ἀπὸ τῶν ζώων
τῶν ἡμέρων, τῶν ἀνημέρων, τῶν ἀγρίων, τῶν χειρο-
ήθων, τῶν μικρῶν, τῶν μεγάλων, ἀπὸ τῶν ἐν χει-
μῶνι, τῶν ἐν θέρει, τῶν ἐν μετοπώρῳ φαινομένων

S. JOANMS CHRYSOSTOB
