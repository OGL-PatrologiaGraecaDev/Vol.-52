771

res profert : aqua: autem hodie ipsa terra longe
amamius nobis pratum ostendunt. Nec mireris,
dilecte, si ex aquis prata ﬂoribus distincta prodie-
rint (a) : neque enim terra ab initio secundum propriam
naturam herbarum germina fundebat, sed Domini
cessit imperio. Ipsa: aqua: tunc motu prmdita ani-
malia produxere cum audissent : Prodncant aqua! rep-
tilia animarum viventium (Gen. 1. 20) : ac praeceptum
in opus exiit : inanimata substantia viva animalia pro-
tulit. lta nunc quoque illud ipsum prmceptum omnia
operatum est. Tunc dixit, Producant aqiiwreptiiia ani-
marum viventium: nunc autem non reptilia, sed spi-
ritualia dona fundunt. Tunc aqua: pisces rationis ex-
pertes profuderunt; nunc autem rationabiles et
spirituales pisces nobis pepererunt, quos apostoli
piscati sunt. Venite, inquit, post me, et faciam vos pis-
catores hominum (Matth. 4. 19). Novus sane piscandi
modus. Nam piscatores educunt pisces ex aquis et
captos enecant : nos autem in aquas injicimus, et qui
capiuntur vita donantur. Erat quidem olim et apud
Judaeos piscina aqum; verum disce quid illa potuerit,
ut plane perspicias Iudaeorum inopiam, et simul videas
ubertatem nostram. Descendebat, inquit, angelus, et
turbabat aquam, et qui prior descendebat post aqua: com-
motionem, sanitatem consequebatur (Joann. 5. 4 ).
Descendit angelorum Dominus in Jordanis ﬂuenta, et
aqua; naturam sanctificans, universum orbem sana-
vit. Ideo illic quidem is qui post priorem descende-
bat, non sanabatur ; Iudaeis quippe infirmis et humi
repentibus hujusmodi dabatur gratia ; hic vero post
primum secundus descendit, post secundum tertius
et quartus ; etiamsi sexcentos dixeris, etiamsi totum
urbem terrarum in haec ﬂuenta spiritualia inieceris,
non insumitur gratia, donum non exhauritur, ﬂuenta
non foedantur, liberalitas non minuitur. Vidistin‘ ma-
gnitudinem doni Ἰ Audite qui hodie hac noctein su-
perna Jerusalem civcs adscripti estis, ct dignam
magnitudine donorum custodiam exhibete, ut ube-
riorem gratiam attrahatis: nam gratus de jam receptis
animus Domini munificentiam provocat. Non licet
(α) De recens baptizatis agitur.
