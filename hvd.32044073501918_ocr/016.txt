
389 IN EUTROPIUM. — MONiTUM. λ 590
Caeterum in hac posteriori homilia Chrysostomus a solito dicendi genere non parum deﬂectit. Hic enim
illam, ceu sponte ﬂuentem sancto doctori familiarem elegantiam non deprehendimus. Orationis genus ’
non expolitum est, sed strigosum et intricatum : ordo sententiarum interceptus plerumque : interturbata
series, ut vix capias qua de causa ab hoc argumento in illud transeat. Denique per totam homiliam multa
videtur infusa peregrinitas. His haud dubie permotus Tillemontius putavit secundam partem ubi de Eccle-
siae nuptiis agitur, alicunde excerptam priori de Eutropio assutam fuisse; nec obscure innuit dubitare se
an illa pars posterior sit Chrysostomi, tantum scilicet abhorrere videtur ab illius dicendi genere. Verum
si quis priorem cum posteriore parte sedulo conferat, utriusque stylum a consueto Chrysostomi dicendi
genere‘longe diversum haud dubie deprehendet: sed primam partem secundae hacin re omnino similem,
ni mea me fallit opinio, judicahit. Quod non eo a me dictum animo existimes, ut totam homiliam Chry-
sostomo ahjudicari velim. Non enim ubique sui similis ille est, quod in aliis summis viris, oratoribus
maxime, passim observatur. Certe nonnullas iam vidimus homilias, quas Chrysostomi esse vix dubitare
licet, ubi mirum quantum a consueto styli genere deﬂectat S. doctor. In hac autemconcion'e multo minus
liceat νοθείας suspicionem admittere. Nam illa quae de Eutropio eunucho frequenter dicuntur, non alium
quam Cbrysostomum auctorem habere posse videntur. Et alioquin in humilia secunda, modico post
priorem tempore habita, aperte declarat se nuper multa contra divites divitiasque dixisse , ita ut hac de
causa in multorum oﬂensionem incurreret, quod cum illa priori humilia ita convenit, ut dubitare non
liceat, quin haec ipsa ibi prior commemoretur. Vide iu bomilia priore numerum 2.
Prioris homiliaa interpretationem Latinam a Sigismundo Gelenio editam, sed aliquot in locis emenda-
tam e regione (ἱηοὶ textus edidimus. Posterioris autem novam paravimus, quia illa, quam Godefridus
Tilmannus ediderat, paraphrasin omnino sapiebat.
