493
νοῦ,-νῦν μέν ὼς σινδόνος καθαρᾶς καὶ διαυγοῦς ὑπὲρ
κεφαλῆς ήπλωμένου, νῦν δὲ ὡς λειμῶνος πολυανθοῦς
ποικιλλομένου, καὶ τὸν αὑτοῦ φαίνοντος στέφανον;
Οὐδέ γὰρ οὑτως ήδὺ λειμῶνα ἰδεῖν ἐν ἡμέρᾳ, ὼς ήδύ
καὶ τερπνὸν οὐρανὸν ἰδεῖν ἐν νυκτὶ μυρίοις ἄνθεσι τοῖς
τῶν ἀστέρων πανταχόθεν κατεστεμμένον , ἄνθεσιν
οὐδέποτε μαραινομένοις, ἀλλ’ ἀκραιφνὲς ἀεὶ τὸ οἰκεῖον
κάλλος ἐπιδεικνυμένοις. Τί δὲ αὐτοῦ ήδύτερον, ὅταν
τῆς νυκτὸς ἀπελθούσης, καὶ μηδέπω τῆς ἀκτῖνος ἀν-
ισχούσης. καθάπερ κροκωτῷ τινι πέπλῳ τοῖς προοι-
μίοις τῆς ἀνατολῆς τοῦ ἡλίου φοινισσόμενος καλλω-
πίζηταις τί δὲ ἡλίου γένοιτ’ ἂν ὡραιότερον θέαμα
ἀνίσχοντος ὑπὸ τὴν ἔω, καὶ μικρᾷ καιροῦ ῥοπῇ πᾶ-
σαν μὲν γῆν, πᾶσαν δὲ θάλασσαν, πᾶν δὲ όρος καὶ
νάπας καὶ βουνοὺς, πάντα δὲ οὐρανὸν ταῖς τῶν ἀκτί-
νων καταλάμποντος βολαῖς, καί⁵ τῆς νυκτὸς τὸ περι-
ϐόλαιον ἀπαμφιεννύντος τῶν ὁρωμένων, καὶ γυμνά
πάντα πρὸ τῶν ὀφθαλμῶν δεικνύντος ήμῖνς Πῶς ἀν
τις αὐτοῦ ἐκπλαγείη τοὺς δρόμους, τὴν εὐταξίαν, τὴν
ἐν τοσαύταις ἐτῶν περιόδοις ἀπαράλλακτον καὶ ἀνε μ-
πόδιστον διακονίαν, τὸ κάλλος αὐτοῦ τὸ διηνεκῶς
ἀκμάζον, τὴν λαμπηδόνα , τὴν φαιδρότητα, τὴν καν
θαρότητα, τὴν τοσούτοις ὁμιλοῦσαν σώμασι, καὶ μη-
δαμοῦ μολυνομένην; Πρὸς δὲ τούτοις, τὴν χρείαν τὴν
ἄφατον, τὴν ἐν σπέρμασι, τὴν ἐν φυτοῖς, καὶ ἐν σώ-
μασιν ἀνθρώπων, τετραπόδων, ἰχθύων, ἀέρων, λίθων,
βοτανῶν, τὴν ἐν γῇ, τὴν ἐν θαλάσσῃ, τὴν ἐν ἀέρι,
τὴν ἐν πᾶσιν ἁπλῶς τοῖς όρωμένοις; Πάντα γὰρ
αὐτοῦ δεῖται καὶ ἀπολαύει τῆς χρείας, καὶ ἀμείνω
γίνεται ταύτης μετέχοντα, οὑ σώματα δέ μόνον, οὐδέ
φυτὰ, ἀλλὰ καὶ ὑδατα, καὶ λίμναι, καὶ πηγαὶ, καὶ
ποταμοὶ, καὶ αὑτὴ τοῦ ἀέρος ή φύσις λεπτυνομένη
καὶ καθαιρομένη καὶ διειδεστέρα γινομένη. Διά δή
τοῦτο καὶ ό ψαλμῳδὸς τὸ κάλλος αὐτοῦ παραδηλῶσαι
βουλόμενος, τὸ διηνεκῶς φαιδρὸν, τὴν ἀκμάζουσαν
ὥραν, τὸ μηδέποτε διαπῖπτον ἄνθος, [479] τήν εὐ-
πρέπειαν , τὴν εὐμορφίαν, τὴν ἀπαραπόδιστον δια-
κονίαν, οὑτω πως ἔλεγεν· Ἔν τῷ ἡλίῳ ἔθετο τὸ
σκήνωμα αὐτοῦ, τοῦτ’ ἐστιν, ἐν αὐτοῖς τοῖς οὐρα-
νοῖς· τοῦτο, σκήνωμα Θεοῦ λέγων, αἰνίττεται. Καὶ.
αὐτὸς ὡς νυμφίος ἐκπορευόμενος ἐκ παστοῦ air-4
τοῦ. Είτα καὶ τὸ εὔκολον τῆς διακονίας αὐτοῦ δηλῶν
ἐπήγαγεν, Ἀγαλλιάσεται ὡς γίγας δραμεῖν ὁδὸν
αὐτοῦ. Εἶτα τὸ διαρκὲς καὶ ἀποχρῶν τῇ οἰκουμένῃ
πάσῃ, Ἀπ’ ἄκρου τοῦ οὐρανοῦ ὴ ἔξοδος αὐτοῦ,
καί τὸ κατάντημα αὐτοῦ ἕως ἄκρου τοῦ οὐρανοῦ.
Εἶτα τὸ πᾶσι χρήσιμον καὶ ὠφέλιμον, Καὶ οὐκ ἔστιν
ὃς ἀποκρυὸήσεται τῆς θέρμης αὐτοῦ. Ἔξεστιν,
εί μὴ ἀπέκαμες, μαθεῖν αὐτοῦ τὴν πρόνοιαν καὶ ἐτέν
ρωθεν · ἀπὸ τῶν νεφῶν, ἀπὸ τῶν ὡρῶν, ἀπὸ τῶν
τροπῶν. ἀπὸ τῶν ἀνέμων, ἀπὸ τῆς θαλάσσης καὶ τῶν
⁵ ἐν αὐτῇ ποικίλων γενῶν, ἀπὸ τῆς γῆς καὶ τῶν ἐν αὐτῇ
τετραπόδων, ἑρπετῶν, πτηνῶν τῶν ἀεροπόρων, τῶν
χερσαίων, ἀπὸ τῶν ἀμφιϐίων τῶν ἐν λίμναις καὶ πη-
γαῖς καὶ ποταμοῖς, ἀπὸ τῆς οἰκουμένης, ἀπὸ τῆς
ἀοικήτου, ἀπὸ τῶν φυομένων σπερμάτων, δένδρων.
βοτανῶν, φυτῶν ἐν ταῖς ἐρήμοις, ἐν ταῖς οὐκ ἐρή-
μοις, ἀπὸ τῶν βλαστανόντων ἐν πεδίοις, ἐν φάραγξιν,
ἐν ὄρεσιν, ἐν νάπαις, ἀπὸ τῶν αὐτομάτως φυομένων,
ἀπὸ τῶν μετά πόνου καί γεωργίας, ἀπὸ τῶν ζώων
τῶν ήμέρων, τῶν ἀνημέρων, τῶν ἀγρίων, τῶν χειρο-
ήθων, τῶν μικρῶν, τῶν μεγάλων, ἀπὸ τῶν ἐν χει-
μῶνι, τῶν ἐν θέρει, τῶν ἐν μετοπώρῳ φαινομένων
Δ

S. JOANNIS CHRYSOSTOMI ARCIIIEP. CONSTANTINOP.
