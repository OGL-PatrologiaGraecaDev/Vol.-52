
339 IN 'Eurnortmt. — MONITUM. 599
Caeterum in hac posteriori homilia Chrysostomus a solito dicendi genere non parum deﬂectit. llic enim
iltam, ceu sponte liuentem sancto doctori familiarem elegantiam non deprehendimus. Orationis genus
non expolitum est, sed strigosum et intricatum : ordo sententiarum interceptus plerumque : interturbata
series, ut vix capias qua de causa ab hoc argumento in illud transeat. Denique per totam homiliam multa
videtur infusa peregrinitas. llis haud dubie permotus Tillemontius putavit secundam partem ubi de Eccle-
siae nuptiis agitur, alicunde excerptam priori de Eutropio assutam fuisse; nec obscure innuit dubitare se
an illa pars posterior sit Chrysostomi, tantum scilicet abhorrere videtur ab illius dicendi genere. Verum
si quis priorem cum posteriore parte sedulo conferat, utriusque stylum a consueto Chrysostomi dicendi
genere longe diversum haud dubie deprehendet : sed primam partem secundae hac itt re omnino similem,
ni mea me fallit opinio, iudicabit. Quod non eo a me dictum animo existimes, ut totam homiliam Chry-
sostomo abjudicari velim. Non enim ubique sui similis ille est, quod in aliis summis viris, oratoribus
maxime, passim observatur. Certe nonnullas iam vidimus homilias, quas Chrysostomi esse vix dubitare
licet, ubi mirum quantum a consueto styli genere deﬂectat S. doctor. lu hac autem concione multo minus
liceat νοθείας suspicionem admittere. Nam illa quae de Eutropio eunucho frequenter dicuntur, non alium
quam Chrysostomum auctorem habere posse videntur. Et alioquin in homilia secunda, modico post
priorem tempore habita, aperte declarat se nuper multa contra divites divitiasque dixisse , ita ut hac de
causa in multorum oﬂensionem incurreret, quod cum illa priori homilia ita convenit, ut dubitare non
liccat, quin haec ipsa ibi prior commemoretur. Vide in homilia priore numerum 2.
Prioris homiliae interpretationem Latinam a Sigismundo Gelenio editam, sed aliquot in locis emenda-
tam e regione Graeci textus edidimus. Posterioris autem novam paravimus, quia illa, quam Godelt'idus
Tilmannus ediderat, paraphrasin omnino sapiebat.
