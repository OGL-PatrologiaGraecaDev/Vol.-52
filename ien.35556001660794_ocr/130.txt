βασιλέα, καὶ λαϐεῖν τοῦ δήμου τῶν Ἐϐραίων τὰ σκῆ-
πτρα τῇ τοῦ Θεοῦ ψήφῳ, καὶτὸ λαμπρὸν ἐκεῖνο στῆσαι
τρόπαιον κατά τοῦ βαρϐάρου, τὰ χαλεπώτατα πάντων
“Mdg-nues, πολεμούμενος, ἐπιϐουλευόμενος παρά
τοῦ Σαοὺλ, περὶ αὐτὸ τὸ ζῇν κινδυνεύων, εἰς πολέμους
ἐπισφαλεῖς ἐκπεμπόμενος, συνεχῶς πρὸς τὴν ἐρημίαν
ἐλαυνόμενος, ἀλήτης, φυγάς, ἄπολις, ἄοικος, μετ-
ανάστης γενόμενος Τί δεί τὰ πολλὰ λέγειν; Τέλος καὶ
τῆς πατρίδος καὶ τῆς οἰκείας χώρας ἀπάσης ἐξέπεσεν
ἐκείνης, παρὰ βαρϐάροις τοῖς πολεμίοις καὶ ἐχθροτά-
τοις διατρίϐων, καὶ δουλείας χαλεπωτέραν ὑπομένων
ζωήν· καὶγὰρ καὶ τῆς ἀναγκαίας ἠπόρει τροφῆς. Καὶ
ταῦτα ἔπασχε μετά τὴν παρουσίαν τοῦ Σαμουὴλ,
μετά τὴν τοῦ ἐλαίου χρίσιν, μετὰ τὴν τῆς βασιλείας
ὑπόσχεσιν, μετά τά σκῆπτρα, μετά τὸ διάδημα,
μετά τὴν τοῦ Θεοῦ χειροτονίαν, καὶ τὴν ψῆφον τὴν
ἐπ’ αύτιῖιο καὶ ὅμως οὐδὲν αὑτὸν τούτων ἐσκανδάλι-
σεν, οὐδὲ εἶπεν οὐδὲ οὗτος, Τί τοῦτο; '0 βασιλεῦς
ἐγὼ, καὶ τοσαύτης μέλλων ἀρχῆς ἀπολαύσεσθαι, ούδέ
ἰδιώτης μετά ἀσφαλείᾳςέίναι δύναμαι· ἀλλά ἀλήτης
γέγονα, καὶ φυγάς, ἄπολις, ἄοικος, μετανάστης, καὶ
είς βάρϐαρον ἀπηνέχθην χώραν καὶ τῆς ἀναγκαίας
ἀπορῶν τροφῆς, καὶ περὶ τῶν ἐσχάτων ὁρῶ καθ’
ἑκάστην ἡμέραν ἐπικρεμάμενον μοι τὸν κίνδυνον. Ποῦ
τῆς βασιλείας αί ύποσχέσεις; ποῦ τῆς ἀρχῆς αί ἐπαγ·
γελίαι ἐκείνης; Οὐδὲν τούτων οὐκ είπεν,οὐκ ἐνενόη-
σενο οὐκ ἐσκανδαλίσθη τοῖς γινομένοις, ἀλλά ἀνέμενε
καὶ αὐτὸς τὸ τέλος τῶν ὑποσχέσεων. Καὶ ἐτέρους δὲ
μυρίους ἔστιν εἰπεῖν. οἳ χαλεποῖς περιπεσόντες πρά-
γμασιν, ούκ ἐθορυϐήθησαν, ἀλλά τοῦ Θεοῦ τήν ἀπαγ-
γελίαν κατέχοντες, εἰ καὶ ἐναντία τά γινόμενα ταῖς
ὑποσχέσεσιν ἦν, διά τῆς καλλίστης ταύτης ὑπομονῆς
λαμπροὺς ἐδρέποντο τοὺς στεφάνους ι. Καὶ σὺ τοίνυν,
ἀγαπητὴ ἀνάμενε καὶ αὐτὸς τὸ τέλος· πάντως γὰρ
ἀπαντήσεται, ἦ ἐνταῦθα, ἢ ἐν τῷ μέλλοντι αίῶνι ·
καὶ παραχώρει πανταχοῦ τῷ ἀκαταλήπτῳ τῆς τοῦ
θεοῦ προνοίας, καλ⁸ μὴ λέγε, Πῶς δὲ τὰ τοσαῦτα
κακά λήψεται διόρθωσιν; μηδὲ περιεργάζου τῆς τοῦ
θεοῦ παραδοξοποιίας τὸν τρόπον.
Κεφ. ια’. Οὑδέ γὰρ οἱ δίκαιοι τότε ἐκεῖνοι τοῦτο
ἐζήτησαν, τὸ, Πῶς καὶ τίνι τρόπῳ ταῦτα ἔσται · ἀλλ’
ὁρῶντες είς ἀπόγνωσιν κατά ἀνθρώπινον λογισμὸν πάν.
τα φερόμενα, ούδέ οὕτως ἐθορυϐοῦντο, οὐδὲ ἐταράτιι
τοντο · ἀλλ’ ἔφερον ἅπαντα γενναίως, μεγίστην ἔχοντες
ἀπόδειξιν τῶν ἐσομένων χρηστῶν τὴν δύναμιν τοῦ ὑπο-
σχομένου, καὶ ἀπὸ τῆς τῶν γινομένων ἐναντιότητος εἰς
ἀπόγνωσιν οὐκ ἐμπίπτοντες. ’ῌδεσαν γὰρ σαφῶς, ὅτι
εὐμήχανος ὢν καὶ σοφὸς, δυνήσεται καὶ μετά τὸ τά
πράγματα ἀπαγορευθῆναι ἀνακτήσασθαί τε αὐτὰ
μᾶλλον ἢ ἔμπροσθεν, καὶ μετά πολλῆς τῆς εὐκολίας
τοῖς ἐπαγγελθεῖσιν ἐπιθεῖναι τέλος. Καὶ σὺ τοίνυν,
ἀγαπητέ, ἄν τε ἐν τῷ παρόντι βίῳ λάϐῃ τὰ λυπηρὰ
λύσιν, δόξαζε τὸν Θεόψ άν τε εἰς δυσχερῆ καταλύσῃ,
καὶ οὕτως εὐχαρίστει, καὶ μηδὲν σκανδαλίζου , εἰδὼς
σαφῶς τοῦ Θεοῦ τὴν πρόνοιαν τὴν ἄπειρον καὶ ἐρ-
μηνευθῆναι μὴ δυναμένην, καὶ ὃτι πάντως λήψεται
τὸ προσῆκον ἅπαντα τέλος, εἴτε ὲν τῷ παρόντι βίῳ,
εἴτε ἐν τῷ μέλλοντι. Εἰ δέ τις τὸ μέλλον ἀκούων,
⁸ Alii λαμπροὺς ἀνεδήσατο τςνῖνς σιεγε.

507
