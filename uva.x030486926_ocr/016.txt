
389 IN EUTROPIUM. — MONlTUM. 599
Caeterum in hac posteriori homilia Chrysostomus a solito dicendi genere non parum deﬂectit. llic enim
illam, ceu sponte ﬂuentem sancto doctori familiarem elegantiam non deprehendimus. Orationis genus
non evpolitum est, sed strigosum et intricatum : ordo sententiarum interceptus plerumque τ interturbata
series, ut vix capias qua de causa ab hoc argumento in illud transeat. Denique per totam homiliam multa
videtur infusa peregrinitas. liis haud dubie permotus Tillemontius putavit secundam partem ubi de Eccle-
sie nuptiis agitur, alicunde excerptam priori de Eutropio assulam fuisse; nec obscure innuit dubitare se
an illa pars posterior sit Chrysostomi', tantum scilicet abhorrere videtur ab illius dicendi genere. Verum
si quis priorem cum posteriore parte sedulo conferat, utriusque stylum a consueto Chrysostomi dicendi
genere longe diversum haud dubie deprehendet: sed primam partem secunda) hac in re omnino similem,
ni mea me fallitopinio, iudicabit. Quod non eo a me dictum animo existimes, ut totam homiliam Chry-
sostomo abjudicari velim. Non enim ubique sui similis ille est, quod in aliis summis viris, oratoribus
maxime. passim observatur. Certe nonnullas jam vidimus homilias, quas Chrysostomi esse vix dubitare
licet. ubi mirum quantum ει consueto styli genere deﬂectat S. doctor. In hac autem concione multo minus
liceat νοθείας suspicionem admittere. Nam illa quae de Eutropio eunucho frequenter dicuntur, non alium
quam Chrysostomum auctorem habere posse videntur. Et alioquin in homilia secunda, modico post
priorem tempore habita, aperte declarat se nuper multa contra divites divitiasque dixisse , ita ut hac de.
causa in multorum oﬂensionem incurreret, quod cum illa priori humilia ita convenit, ut dubitare non
liceat, quin haec ipsa ibi prior commemoretur. Vide in homilia priore numerum 2.
Prioris homiliae interpretationem Latinam a Sigismundo Gelenio editam, sed aliquot in locis emenda-
tam e regione Graeci textus edidimus. Posterioris autem novam paravimus, quia illa, quam Godefridus
Tilmannus ediderat, paraphrasin omnino sapiebat.
